"کتاب چگونه کمال‌گرا نباشیم به نویسندگی «استفان گایز» و ترجمه «نرگس محمدی»، یک کتاب عالی برای رهایی از قید و بندهای ذهنِ کمال‌گرا است. افراد کمال‌گرا بیشترین زمان خود را صرف اندیشیدن در مورد کارها می‌کنند و به‌دنبال یک نتیجه بدون عیب هستند.هرچند بلندپروازی می‌تواند موتورِ محرک ذهن باشد و نوعی جنب‌وجوش ایجاد کند؛ اما کمال‌گرایی افراطی نه تنها به شما کمکی نمی‌کند، بلکه آسیب‌زننده خواهد بود و مدام احساس ناکافی بودن ایجاد می‌کند. بسیاری از افراد کمال‌گرا از اشتباه کردن می‌ترسند و همیشه به‌دنبال پیروزی هستند، این موضوع به خودی خود بد نیست؛ اما وقتی چاشنی افراط را به آن اضافه کنیم، تبدیل به حس آزاردهنده و بازدارنده می‌شود. این کتاب به شما کمک می‌کند در قدم‌های اول، کمال‌گرایی و تاثیرات آن را بشناسید و سپس، یاد می‌گیرید تا واقعیت‌ها را ببینید و به جای رویاپردازی و توقعات غیر منطقی، واقع‌گرایانه اهداف‌تان را مشخص کنید."
