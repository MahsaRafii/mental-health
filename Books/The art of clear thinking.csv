"این کتاب در لیست بهترین کتاب‌ های انگیزشی قرار می‌گیرد و شما با خواندن آن می‌توانید از شر اشتباهات تکراری ذهن‌تان خلاص شوید! «رولف دوبلی» نویسنده این کتاب، مستقیما به سمت گوشزد کردن خطاهای معمول ذهن انسان می‌رود و به شما یاد می‌دهد که با شناخت، درک و پذیرش این اشتباهات رایج، از آن‌ها فاصله بگیرید. تغییر نگرش نسبت به خطاهای ذهنی، می‌تواند اولین قدم برای تصمیم‌گیری‌های بهتر و شفاف‌تر باشد. بسیاری از ما موقع تصمیم‌گیرهای‌ روزمره، به ذهن‌مان رجوع می‌کنیم و از خطاهای شناختی و قضاوتی آن، ناآگاهیم. دام‌های شناختی که ذهن برای ما درست می‌کند، در بسیاری از مواقع می‌تواند دردسرساز باشد و ما را به ورطه شکست بکشاند. راهِ نجات، شناخت این اشتباهات است که نویسنده در فصل‌های مختلف کتاب هنر شفاف اندیشیدن به آن‌ها پرداخته و با گردآوری مثال‌های دقیق و شفاف، موضوع را برای خوانندگان ملموس کرده است."
