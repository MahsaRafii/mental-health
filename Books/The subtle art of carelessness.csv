"اگر به‌دنبال يک کتاب متفاوت در انبوه کتاب‌هاي خودياري هستيد، بهتر است کتاب هنر ظريف بي‌خيالي را از قفسه بيرون بکشيد و بدون درنگ، شروع به خواندنش کنيد. اين کتاب به نويسندگي «مارک منسون»، در صدر ليست پرفروش‌ترين‌هاي نيويورک‌تايمز قرار دارد و با فروش بيش از يي ميليون نسخه، توانسته به يکي از پرفروش‌ترين کتاب‌ها در جهان تبديل شود. علت موفقيت اين کتاب انگيزشي را مي‌توان در رويکرد متفاوتش نسبت به موفقيت، مورد بررسي قرار داد."
"پيام اصلي اين کتاب را مي‌توان در اين جمله خلاصه کرد: «ما به اندازه‌اي وقت و انرژي نداريم که به همه چيزها به يک اندازه اهميت بدهيم؛ بنابراين مجبوريم که بي‌رحمانه اولويت‌بندي و فقط روي موضوعات مهم تمرکز کنيم!» بسياري از کتاب‌هاي اين حوزه، خوانندگان را به سمت معروف‌تر، ثروتمندتر، خوشحال‌تر و خلاق‌تر بودن تشويق مي‌کنند و مدام در تلاش هستند تا قدرت بي‌پايان انسان در مثبت‌انديشي را به او يادآوري کنند. اما مارک منسون در کتابش، تمام اين رويکردها را زير سوال مي‌برد و به شما ياد مي‌دهد تا در کمال واقعيت، اولويت‌هاي خودتان را انتخاب کنيد و از اجبارِ بهترين بودن، خلاص شويد."
