"جستجوی معنای زندگی مثل یک معما و پازل هزار تکه است که باید برای درک آن تلاش کرد. «ویکتور فرانکل» نویسنده این اثرِ بسیار ارزشمند و آموزنده، این معما را در زندگی شخصی خودش حل و معنای زندگی را پس از سختی‌های طاقت‌فرسا، درک کرده است. فرانکل زمانی که در اردوگاه اجباری رژیم نازی گرفتار بوده، مادر، پدر، همسر و برادرش را از دست می‌دهد و در سوگ عزیزانش، زندگی را پیش چشمان خود تیره و تار می‌بیند. او که با عمق وجودش معنای فقدان، رنج و ملال را لمس کرده، سعی داشته تا با نوشتن تجربیاتش در کتاب انسان در جستجوی معنی، به خوانندگان بیاموزد که چگونه می‌توان در طاقت‌فرساترین لحظات، رنج را تحمل کرد و به زندگی ادامه داد. این کتاب با ترجمه فارسی «مهین میلانی» و «نهضت صالحیان» در دو بخش موجود است: بخش اول که خاطرات نویسنده از آشویتس را در بردارد و بخش دوم که درباره مکتب تخصصی فرانکل یعنی لوگوتراپی یا معنا درمانی است"
